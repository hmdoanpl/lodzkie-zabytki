---
layout:     post
title:      "ul. Limanowskiego"
subtitle:   "Powiesić - zakochać"
active: journal
image:
  feature: "14.jpg"
date:       2016-03-20
header-img: "img/toZabytki/14.jpg"
comments: false
---

## ul. Limanowskiego – Powiesić - zakochać

![03](../../img/toZabytki/14.jpg)


<p>Dwoje zakochanych, miłosna aura, gorący, letni dzień, niespodziewane spotkanie, upojna wymiana spojrzeń, dzika chęć złapania tego, co ulotne i zakazane. Brzmi jak dramat Shakespeare’a, ale to łódzkie Bałuty. To tutaj mają miejsce największe ludzkie tragedie, które przez świat pędzący na oślep nie są dla nas niczym nadzwyczajnym.</p>

<p>My, zwykli uliczni przechodnie, nie dostrzegamy ogromu katastrofy, jaka dotknęła jednego z naszych braci lub sióstr. Głośny, naścienny manifest traktujemy jak reklamę na bilbordzie, którą należy zmienić, kiedy straci swoją datę ważności. Czy jesteśmy w stanie zamknąć oczy i nie dostrzegać problemów otaczających nas ludzi? Ależ oczywiście, że tak! Przecież to nic trudnego – wystarczy zmienić jedno słowo, a życie nabiera sensu. Jednak czy na pewno? Ale czym tu się przejmować. Przecież i tak nas to nie dotyczy…</p>

