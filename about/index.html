---
layout: page
title: "O projekcie"
description: "Łódzkie Z(a)bytki - wystawa internetowa"
active: about
header-img: "img/about-bg.jpg"
---

<h1>Łódzkie Z(a)bytki</h1>
<p>Wystawa internetowa jest podsumowaniem warsztatów dotyczących organizacji i zarządzania kulturą w dobie nowych mediów. Uwzględniając temat zajęć projekt w całości został stworzony w oparciu o środowisko cyfrowe i zapoznać się z nim można jedynie wchodząc na odpowiednią stronę internetową. Dzięki takiemu rozwiązaniu wystawa jest w pełni darmowa i dostępna dla każdego. Jest to atut, który pozwala na poznanie pracy autorów bez względu na miejsce zamieszkania.</p>
<p>Twórcy ujęli w ramy artystyczne miejski krajobraz. Skupili się jedynie na aspektach, które nie są chętnie prezentowane w głównym nurcie – zapuszczone budowle, akty wandalizmu czy bezdomność. Poprzez bezpośrednie i ironiczne nastawienie patrzą na otaczający ich świat, ukazując jego drugą stronę. Choć wystawa dotyczy tylko jednego konkretnego miejsca, to z łatwością mogą odnaleźć się w niej osoby spoza Łodzi, ponieważ poruszone aspekty dotyczą każdego dużego miasta na świecie. </p>
<p>Autorzy uchwycili prawdziwie żywe miasto – sztukę uliczną, która zmusza do zastanowienia się nad realiami życia codziennego w dużym mieście. Autentyczność i prawdziwość nadaje jeszcze większego wydźwięku, który echem odbija się od starych i opuszczonych kamienic. Pomysłowy tytuł również podkreśla podwójny status elementów, którym poświęcona jest wystawa. Łódź poza wieloma formami kultury posiada również szereg ukrytych sensów, którym twórcy wystawy oddali głos uwypuklając to, co większość mieszkańców chciałaby ukryć.</p>

Autorzy wystawy:

Doan Hoang
Kachan Krystsina
Koralewski Paweł
Koszowska Klaudia
Kvitkina Lada
Maskaliou Aliaksei
Pytel Zuzanna
Zaikouski Anton
Zasada Jędrzej
Zhukovich Krystsina
Ziółkowski Jakub
